<!DOCTYPE html>
<html lang="pl">

<head>
  <meta charset="UTF-8" />
  <meta name="viewport" content="width=device-width, initial-scale=1.0" />

  <link href="https://fonts.googleapis.com/css2?family=Jacquard+12&display=swap" rel="stylesheet">
  <link href="https://fonts.googleapis.com/css2?family=Silkscreen&display=swap" rel="stylesheet">
  <link href="https://fonts.googleapis.com/css2?family=Micro+5&display=swap" rel="stylesheet">
  <link href="https://fonts.googleapis.com/css2?family=VT323&display=swap" rel="stylesheet">



  <title>Hollow Archives</title>
  <link rel="stylesheet" href="style-over-the-limbo.css" />
</head>

<body>

  <!-- Powrót  -->
  <div class="box room-links">

    <a href="../index.html" class="room-link"> Powrót do domu</a>

  </div>

  <!-- Box powitalny -->
  <div class="box">

    <div class="separator-box"></div>

    <h1 class="site-title">Wprowadzenie</h1>

    <div class="separator-box"></div>

  </div>

  <!-- Sekcja 0  -->
  <div class="box header-img">
    <img src="img/live-smoke2.gif">
  </div>

  <div class="box paragraph">
    <div class="separator-box"></div>
    <p>Są takie momenty w twórczości, kiedy trzeba zamknąć szufladę, bo zawartość zaczyna żyć własnym życiem. Dość
      lekkomyślnie pozwoliłam się porwać kreacji świata, który szybko stał się moją opoką i schronieniem. Znikałam w nim
      w najpaskudniejszych i najciemniejszych momentach życia, żeby zebrać siły i zwyczajnie pozwolić sobie na chwilę
      ulgi. Pozwalałam emocjom wypłynąć ze mnie i przybierać ludzkie kształty.</p>
    <br>
    <p>Archetypy - jak łatwo jest rozmawiać z figurami. Jak oczywiste stają się cechy, pragnienia, obawy, gdy nadaje się
      im twarz fikcyjnej postaci. Lubię sobie mówić, że ja nie wymyślam bohaterów - ja ich spotykam. I zaręczam, że są
      to spotkania niemal mistyczne. Staję przecież twarzą w twarz z aspektami własnej osobowości, fragmentami dawnych i
      obecnych “mnie”. Czasami z obrazami przyszłymi lub kompletnie alternatywnymi i nigdy nie wyniesionymi poza ramy
      tego mojego prywatnego mikrokosmosu. Ale równie ważnymi.</p>
    <br>
    <p>Limbo to moja własna, osobista otchłań, w którą wskoczyłam chcąc się ratować przed mrokiem, który otaczał
      wszystko na jawie. To świat niesiony narracją bezsilności - dzielnica straceńców, ale też ostatni bastion
      autentyczności. Tej najbardziej naturalistycznej, przesiąkniętej zgnilizną prawdy o ludzkiej naturze.
      Prawdopodobnie nie wybrałam sobie najpiękniejszego i najlepszego miejsca na ucieczkę od codzienności, jednak był
      ku temu ważny powód.</p>
    <br>
    <p>Nigdy nie chodziło o kapitulację. </p>
    <br>
    <p>Po prostu potrzebowałam ponownie uwierzyć, że dam radę zmagać się z przeciwnościami i ze sobą. Potrzebowałam
      stoczyć te walki tu, w otchłani, żeby potem wyjść i stawić czoła prawdziwej ciemności, która okrywała moje życie.
      Ci, których stworzyłam wędrowali po Limbo w moim imieniu, przeżywali, doświadczali, upadali i się podnosili wciąż
      na nowo. Historia została napisana wielokrotnie. Została namalowana, naszkicowana, opowiedziana, zdołała nabrać
      kolorów, zapachów i melodii. Żyła tak, jak tylko coś wyobrażonego żyć może. A mnie było trochę lżej myśleć, trochę
      łatwiej rozumieć, trochę jaśniej spoglądać.</p>
    <br>
    <p>“Kiedy spoglądasz w otchłań ona również patrzy na ciebie”<br> — F. Nietzsche
    </p>

    <br>
    <p>Uważam, że zaglądanie we własną otchłań, zwiedzanie najciemniejszych zakątków swojego “ja” wymaga odwagi. Ale nie
      jest sztuką zejść do głębi i w niej zatonąć. Rzecz w tym, by złapać to, co się tam znajdzie i wytargać na światło
      dzienne…</p>

    <br>
    <p>i wtedy spojrzeć raz jeszcze</p>

    <br>
    <p>Wszystkie historie kiedyś się kończą, prawda? Limbo również zasługuje na swój epilog. Przynajmniej w mojej
      głowie. Zapewne nie porzucę go, nie zatrzasnę szuflady na klucz i nie podpalę biurka. Ale zasunę ją starannie,
      żeby pójść dalej - na poszukiwanie nowego, na spotkanie bohaterów, aspektów i spojrzeń. Może to będą całkiem nowe
      światy, a może właśnie Limbo się zmieni? Teraz już nie muszę tak mocno walczyć i tak bardzo się bać. Otchłań we
      mnie nieco okrzepła.</p>

    <br>
    <p>Ale zanim ruszę naprzód, chciałabym się pożegnać.<br>Znaleźć się tam jeszcze raz i zachować to
      wszystko.<br><br>Niech to będzie kilka nieistniejących fotografii i opowieść tak bezczelnie pozbawiona kontekstu,
      że zupełnie przestaje być potrzebny.<br><br>Zapraszam na epilog, bo nic więcej nie zostało.
    </p>



  </div>

  <!-- Box powitalny -->
  <div class="box">

    <div class="separator-box"></div>

    <h1 class="site-title">Ponad Limbo</h1>

    <div class="separator-box"></div>

  </div>

  <!-- Sekcja 1  -->
  <div class="box header-img">
    <img src="img/wall-of-lives.gif">
  </div>

  <div class="box paragraph">
    <div class="separator-box"></div>
    <p>Idę chodnikiem wzdłuż mało ruchliwej, wąskiej jezdni. Po mojej prawej stronie ciągnie się równiutki rząd niskich,
      zadbanych kamienic, po lewej zaś szumi szaroniebieskie, spienione morze. Brzeg zatoki znaczą dziesiątki
      niewielkich, drewnianych domków pomalowanych na jaskrawy granat lub soczystą czerwień. Łączą je labirynty małych
      pomostów otoczonych schludnie białymi barierkami. Powietrze pachnie słonym, zimnym porankiem oraz igliwiem sosen
      porastających wzniesienie górujące ponad dachami kamienic. Mijam kilka osób - starszego mężczyznę ze skórzaną
      aktówką, ojca prowadzącego za rękę dwoje dzieci z plecakami, kobietę z psem. Aura spokojnej rutyny przenika
      morskie powietrze. Wszystko wydaje się być na swoim miejscu.</p>
    <br>
    <p>Idę dalej mijając kolejne budynki i ludzi sennie zmierzających każdy do swego celu, by zacząć dzień. W pewnej
      chwili zwalniam kroku i zatrzymuję się. Mój wzrok opada w dół - na równiutkie płyty chodnika. Są czyste i zadbane.
      Skrzętnie sprzątane każdego dnia. Każdy krok po tej szarej tafli jest płynny i bezproblemowy. Niemal niewyczuwalny
      wśród rytmicznych wędrówek codzienności. Nienaruszony ład jednak kończy się dokładnie w tym miejscu. Rozdziera go
      pęknięcie, ciemna szrama znacząca chodnik, jak dzika granica. Nie ma prawa tu być, a jednak okupuje to miejsce
      bezczelnie swoim chaotycznym, ostrym zarysem.</p>
    <br>
    <p>Czuję ukłucie gdzieś głęboko w środku, bo wiem, co teraz się wydarzy. Jestem tego bardziej niż świadoma, bo to
      już się wydarzyło. Wielokrotnie. Niemal zmuszam się do przekroczenia pęknięcia i wyruszenia dalej, tym razem
      wolniej i ostrożniej. Jeszcze przez chwilę patrzę wyłącznie na kolejne pęknięcia, które coraz liczniej zdobią
      płyty chodnika. Czuję pod stopami wyrwy i nierówności. Ze szczelin sypie się żwir, wyrasta mech i poczochrane
      kępki przyschniętej trawy.</p>
    <br>
    <p>Powoli, niezbyt pewnie podnoszę w końcu wzrok. Szare kamienice o spękanych murach wydają się wbijać we mnie
      martwy wzrok czarnych oczodołów pustych okien. Patrzą spod powiek powybijanych szyb. Woda płynąca z dziurawych
      rynien znaczy rdzawe ślady płynące leniwie w dół po sypiącym się tynku. Wybrzeże zatoki opustoszało. Tutaj jest
      już zaledwie kilka domków. Czerwona farba dawno się złuszczyła pozostawiając gołe, przeżarte solą drewno. Patrzę
      na zszarzałe, połamane balustrady, ale tylko przez chwilę, bo potem szybko spoglądam za siebie.</p>
    <br>
    <p>Wysokie ogrodzenie starannie oddziela wszystko, co jest TUTAJ od tego, co zostawiłam TAM - w tym doskonale
      poukładanym świecie. Wiem, że nie mogę wrócić. Wiedziałam to od początku. Dlatego idę dalej w głąb - między
      kamienice, bo wiem, że muszę dotrzeć do środka. Dotknąć dna. To nie pierwsza taka podróż. Już tu byłam -
      wielokrotnie, ale wciąż wracam, bo chcę zrozumieć. Chcę pojąć, dlaczego to miejsce jest właśnie takie. Dlaczego to
      Limbo?</p>
    <div class="separator-box"></div>
  </div>

  <!-- Sekcja 2  -->
  <div class="box header-img">
    <img src="img/expecting-love_text.gif">
  </div>

  <div class="box paragraph">
    <div class="separator-box"></div>
    <p>Gdy weszłam do środka, wszystko pochłaniała nieprzenikniona ciemność. Mój wzrok natychmiast złapał się
      chybotliwego blasku lampy stojącej na blacie. Postać siedząca przy biurku była niemal niewidoczna. Ciepłe światło
      oświetlało jedynie jej twarz. Czarne, sięgające połowy szyi włosy oraz grzywka zlewały się z mrokiem. Podobnie jej
      ubranie. Zupełnie, jakby stanowiła część tej ciemności. Podchodzę bliżej i dostrzegam ją nieco wyraźniej -
      zmęczone oczy w kolorze lodu, piegowate policzki, wąskie, blade usta. Kobieta patrzy na mnie chłodno, a jej wzrok
      zdradza znużenie.</p>
    <br>
    <p>Zawsze dużo rozmawiałyśmy, miała niepowtarzalny dar przywracania nadziei i rozsiewania ciepła gdziekolwiek się
      pojawiła. Kiedyś była marzycielką. Kiedyś wierzyła w ideały. Bywała naiwna, ale za to szczera jak nikt. Ceniłam w
      niej tą szczerość.</p>
    <br>
    <p>Jej głos osłabł z czasem. Stał się gorzki i pełen obaw. Za każdym razem, kiedy wracałam do Limbo, widziałam, jak
      ona jest coraz bardziej zmieniona - coraz cichsza i bardziej wycofana. Ukrywała się za fasadą obaw, za murem
      ostrożności budując coraz grubszą ścianę między sobą a światem. W pewnym momencie cofnęła się tak daleko, że nie
      była w stanie poczuć już nic - ani wiatru smagającego policzki, ani zapachu starych książek, ani radości na widok
      przyjaciela, ani smutku, ani złości. Każda emocja zdawała jej się zbyt głośna. Każde wydarzenie zbyt ciężkie.
      Każda rozmowa zbyt skomplikowana. Więc cofała się dalej i dalej w głąb siebie aż na zewnątrz nie zostało z niej
      niemal nic.</p>

    <div class="separator-box"></div>
  </div>

  <!-- Sekcja 3  -->
  <div class="box header-img">
    <img src="img/rainsound_animated.gif">
  </div>

  <div class="box paragraph">
    <div class="separator-box"></div>
    <p>Sylwetka mężczyzny była niczym szkielet odziany w ludzki strój na tle wysokiego okna - przeraźliwie chudy,
      nieruchomy, milczący i niemal przezroczysty. Z nim spędziłam zdecydowanie więcej czasu podczas moich wizyt w
      Limbo. Przecież to wokół niego orbitował cały ten świat. Umiał kochać to miejsce… na swój nienaturalny,
      powykrzywiany sposób. Urodził się w tej ciemności, dorósł w niej. Walczył i upadał. Podnosił się wciąż na nowo.
      Był piekielnie uparty. Czasami miałam wrażenie, że jedynie ta determinacja trzyma w całości jego rozsypujące się
      ciało. Zawsze chciał przeć do przodu, chciał walczyć z całym światem byleby tylko osiągnąć cel, zdobyć, wywalczyć,
      wyrwać „lepsze jutro”. Był gotów się zmieniać, naprawiać, był gotów walczyć lub posunąć się do wszystkiego, co
      przybliży go do celu.</p>
    <br>
    <p>Odbyliśmy tysiące rozmów, setki debat, które nieraz przeradzały się w kłótnie i konflikty. Jednak zawsze wracałam
      do tej otchłani, a on zawsze otwierał przede mną drzwi, bo oboje wiedzieliśmy, że bez siebie już kompletnie się
      zgubimy. Nauczył mnie znajdować wewnętrzną siłę, z istnienia której nie zdawałam sobie sprawy. Pokazał mi, jak być
      niezłomną w swoich postanowieniach, jak przeć naprzód. Pokazał mi, jak być odważną.</p>
    <br>
    <p>Ale nie mógł być przewodnikiem, bo sam był piekielnie zagubiony. Pożarty przez tęsknotę. Tęsknił za tym, co było
      i za tym, co nie miało szans mieć miejsca. Tęsknił, bo zbyt wiele stracił i choć czas biegł naprzód, wszystko
      wokół niego stało w miejscu i tylko powoli obrastało kurzem. Gniło. </p>

    <div class="separator-box"></div>
  </div>

  <!-- Sekcja 4  -->
  <div class="box header-img">
    <img src="img/her-shape.gif">
  </div>

  <div class="box paragraph">
    <div class="separator-box"></div>
    <p>Człowiek, który został strącony w otchłań jest najbardziej nieszczęśliwy dlatego, że pamięta światło. Jego
      remedium stało się więc zapomnienie. Odpychał od siebie resztki promieni, bo czuł, jak jedynie wzmagają to tęskne
      uczucie. Odwracał twarz raz za razem aż wreszcie tak bardzo przywykł do ciemności, że każde, nawet najmniejsze
      wspomnienie raziło go niemożliwym do zniesienia blaskiem. Czuł gniew. Ogromny gniew i niesprawiedliwość w kierunku
      wszystkiego, co go spotkało. Jednak nigdy nie umiał określić celu - wroga, z którym mógłby walczyć bezpośrednio.
      Więc całą tą wściekłość kierował na siebie - oskarżał się o niedoskonałość, o słabość, o to, że powinien dać z
      siebie jeszcze więcej…</p>
    <br>
    <p>Aby dokonać zmiany<br>Aby pokonać przeciwności<br>Aby jutro było lepsze niż dziś</p>
    <br>
    <p>Potrafił patrzeć tylko daleko naprzód lub za siebie. „Teraz” dla niego nie istniało, bo nigdy nie było
      wystarczające. Stanowiło marny, przegniły owoc przeszłości obleczony w skrwawiony woal obietnicy jeszcze cięższej
      pracy na rzecz lepszego jutra Nie rozumiał jednak, że każde „jutro” stanie się ”dzisiaj” wcześniej lub później. A
      żadne „dzisiaj” nigdy nie będzie dość dobre, skoro „jutro” może być lepsze. Skoro jutro on może być lepszy.
      Znalazł się w pułapce.</p>

    <div class="separator-box"></div>
  </div>

  <!-- Sekcja 5  -->
  <div class="box header-img">
    <img src="img/flashing-dreams.gif">
  </div>

  <div class="box paragraph">
    <div class="separator-box"></div>
    <p>Ulice Limbo są puste.<br>Jak sny o lepszym miejscu. O łatwiejszym życiu.<br><br>Stoję nad zatoką. Wiatr targa mi
      włosy. W dłoniach trzymam doniczkę, z której nieśmiało wypełza młody pęd bluszczu. Wykopuję dołek i ostrożnie
      sadzę roślinę.<br><br>
      Jest zupełnie jak Limbo, jak oni… i jak ja - wyrosła w ciemności, ale zawsze instynktownie spoglądała w stronę
      choćby najmniejszej stróżki światła. I choć nigdy nie będzie pięknym kwiatem, może rosnąć i zmieniać wszystko.
      Może dotrzeć wszędzie. Może się piąć wysoko w górę i schodzić do najgłębszych otchłani. Może podtrzymać lub
      zniszczyć.<br><br>Zacznie rosnąć dziś, żeby wyjść jutro ponad i poza Limbo<br><br>
      Jak nasza trójka
    </p>
    <br>

    <div class="separator-box"></div>
  </div>

  <!-- Powrót  -->
  <div class="box room-links">

    <a href="../index.html" class="room-link"> Powrót do domu</a>

  </div>

  <!-- Skrypty -->
  <script src="js/typewriter.js" defer></script>
</body>

<footer class="footer">
  <p>© 2025 Emilia Glowka. All rights reserved.</p>
</footer>

</html>